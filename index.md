Представяме Ви проект на тема "Как да създам култура за разделно събиране в учениците?".

Името, което избраха за проекта, е "reValuate", **което носи смисъл на "да дам нова стойност на нещата".**

Основната цел на проекта е запознаване с ползите от рециклирането на учениците и подтикването им да започнат да събират разделно боклук.

Основни дейности по проекта са поставянето на кошове за разделно събиране в училище и създаване на сайт, в който може да се качват видеа и снимки как ученици изхвърлят разделно боклуци. За всеки материал получават конкретен брой точки (ел.валута), която обменят в училище за награди. За една снимка получават 2 точки, а за едно видео 3 точки. Наградният фонд е спонсориран от учениците с 1лв. и ръководството на училището. Допълнителни точки се получават при споделяне в соц. мрежи. 

## Други дейности по проекта 

1. Информиране за ползите от рециклирането чрез:
- информация на сайта на проекта/ на училището
- информация на страницата на училището в соц.мрежи
- презентации по класове
-  плакати на ключови места в училище
- стените на класните стаи в google classroom
- тик- ток видеа с образователна и забавна цел
2. Учениците ще бъдат мотивирани да участват чрез:
- награден фонд за участие в проекта : химикали и тефтери от рециклирани продукти, напитки, вафли, солети и голяма награда ваучер за пазаруване от голяма верига. Наградите се разпределят спрямо натрупаните точки в сайта. Те са лимитирани.
- Сертификат за участие в извънкласни дейности от името на училището при натрупани минимум 30 точки.
- Извинение на закъснение при натрупани минимум 24 точки.
3. Допълнителни дейности:
- конкурс за плакат за всички, изучаващи графичен дизайн. С всички плакати ще направим изложба, а с победителите ще направим информационната ни кампания в училище.
-  конкурс за изработване на хендмейд неща от рециклирани материали.
- голямо парти в двора на училището на тема рециклиране в края на юни месец, когато ще се раздадат сертификатите и големите награди
- образователна екскурзия
- обществено полезен труд

